# УП - Практикум 05.12.2023 Седмица 10

**Задача 1**
Да се напише функция, която приема 5х5 матрица от символи и символен низ. Проверете дали низът се среща в:
* някой ред от матрицата
* някоя колона на матрицата

**Задача 2:**
Да се напише функция, която приема симовлен низ и проверява дали низът е палиндром

Упътване: На семинарите сте разглеждали оператор++ за указатели. Знаете, че ++ptr премества указателя една позиция надясно. Операторът -- прави нещо подобно само, че, както вероятно се досещате, мести указателя наляво. 

**Задача 3:**
Да се напише функция, която приема символен низ и превръща всички негови главни букви в малки и всички малки в главни.

**Задача 4:**
Напишете функция, която проверява дали всички **букви** в символен низ са уникални. За улеснение работим само с малките букви от английската азбука.

**Задача 5:** Да се напише функция, която приема стрингове **text** и **result**, символ **symbol**  и индекс **i** и обработва така **result**, че да представлява стринг, в който е вмъкнат **symbol** в **text** на позиция **i**.

**Пример:**
```c++
Hello, y friend!
m
7
```
```c++
Hello, my friend!
```

**Задача 6:** Да се напише функция, която приема стринг с произволна дължина от цифри, и стринг **result**. Функцията да обработва **result** така, че да представлява стринг, в който пише коя цифра колко пъти се среща.

**Пример:**
```c++
4231148
```
```c++
2x1,1x2,1x3,2x4,1x8
```

**Задача 7:** Да се напише функция, която приема 2 стринга и стринг **result**. Функцията да обработва **result** така, че да представлява стринг, който съдържа с разликите между подадените стринга.

**Пример:**
```c++
abcde
acdef
```
```c++
bf
```

**Задача 8:** Да се напише функция, която приема стринг и го обработва така, че всяка нова дума (в началото на текста или след интервал) да започва с главна буква. 

**Пример:**
```c++
hello,  my friend!
```
```c++
Hello,  My Friend!
```

**Задача 9:**
Да се напише функция, която приема символен низ и символ. Нека функцията премахмава всички срещания на символа в низа.

### Пример:
    Вход : "Hello world!" 'o'
    Изход: "Hell wrld!"

    Вход : "Hell wrld!" 'l'
    Изход: "He wrd!"

**Задача 10:**
Да се напише функция, която приема символен низ. Нека функцията подрежда всички букви в низа във възходящ ред. Коректността на низа не е гарантирана, направете валидацията на низа, използвайки функцията от **Задача 9**.

### Пример:
    Вход: "Hello world!"
    Изход: "dehllloorw"    

**Задача 11**
Да се напише функция, която приема символен низ с максимална дължина 10 000 и матрица от символи. Нека в редовете на матрицата да се запазят всички думи от низа.

### Пример:
    Вход: Hi my name is Hristo
    Изход: [Hi]
           [my]
           [name]
           [is]
           [Hristo]
