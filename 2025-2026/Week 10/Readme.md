# Многомерни масиви - 11.12.2025

## Задача 01

Даден е двумерен масив с размери MxN. Да се въведат елементите му от конзолата. Да се принтират елементите на масива на екрана след обхождане по редове и след обхождане по колони.

**Задача 2:** Да се напише функция, която приема матрица и връща най-малкия й елемент.

**Пример:**
```c++
3 5 1 
6 2 4
9 0 8
```
```c++
0
```

**Задача 3:** Да се напише функция, която приема квадратна матрица с **n** на **n** елемента отпечатва главния диагонал, след това и второстепенния.

**Пример:**
```c++
1 2 3
4 5 6
7 8 9
```
```c++
1 5 9
3 5 7
```

**Задача 4:** Да се напише функция, която по даден матрица отпечатва елементите ѝ на зиг-заг (първи ред отляво надясно, втори ред отдясно наляво и т.н.)

**Пример:**
```c++
1 2 3
4 5 6
7 8 9
```
```c++
1 2 3 
6 5 4
7 8 9
```


## Задача 05

Дадена е матрица с размери MxN. Да се напише програма, която по подадена стойност `n` намира координатите на елемента в масива. Считаме, че обхождането на матрицата започва от горния ляв ъгъл и се продължава надясно, след което се прехвърля на следващия ред. Ако има няколко елемента със стойност `n`, да се върнат координатите на първото срещане. Ако няма такъв елемент в матрицата, да се върнат координатите `(-1,-1)`.

## Задача 06

Дадени са две матрици MxN. Да се напише функция, която да записва резултата от сбора на двете матрици в първата. Да се напише друга функция, която отново да изчислява сбора на двете матрици, но да не ги променя. Как бихте подходили в този случай?

Пример:

```
[[1,2,3],       [[1,1,1],       [[2,3,4],
 [4,5,6],   +    [2,2,2],   =    [6,7,8],
 [7,8,9]]        [3,3,3]]        [10,11,12]]
```

## Задача 07

Даден е масив от низове. Да се напише програма, която да извежда на конзолата низа с най-много главни букви.

**Задача 8**
Да се напише функция, която приема 5х5 матрица от символи и символен низ. Проверете дали низът се среща в:
* някой ред от матрицата
* някоя колона на матрицата

**Задача 9:** Да се напише функция, която приема квадратна матрица с **n** на **n** елемента и връща дали матрицата е триъгълна, т.е. под главния диагонал има само нули.

**Пример 1:**
```c++
5 1 5 
0 5 9
0 6 7
```
```c++
0
```

**Пример 2:**
```c++
5 1 5 
0 5 9
0 0 7
```
```c++
1
```

**Задача 10:** Една квадратна матрица от числа се нарича магически квадрат, когато всички суми, получени поотделно от сбора на елементите по всеки ред/всеки стълб/всеки от двата диагонала са равни. Да се състави функция, която приема квадратна матрица и определя дали образува магически квадрат. 

**Пример:**
```c++
16 3 2 13
5 10 11 8
9 6 7 12
4 15 14 1
```
```c++
1 //sum = 34
```

**Задача 11:** Да се напише функция, която умножава 2 матрици.

**Пример:**
```c++
1 2
8 9
10 0
1 0
2 2

1 2 3 
4 5 2
```
```c++
9 12 15
44 61 78
10 20 30
1 2 3
10 14 18
```


**Задача 12:** Да се напише функция, която приема матрица и принтира елементите й спираловидно, отвън навътре.

**Пример:**
```c++
1 2 3 
4 5 6
7 8 9
```
```c++
1 2 3 6 9 8 7 4 5
```

**Задача 13:** Да се напише функция, която приема матрица и я обръща надясно.

**Пример:**
```c++
1 2 3 
4 5 6
7 8 9
```
```c++
7 4 1
8 5 2
9 6 3
```


## Задача 14

Дадена е матрица с предварително фиксирани размери и елементи и низ с максимална дължина 128 символа, състоящ се **само** от символите `u(p)` , `d(own)`, `l(eft)` и `r(ight)`, който се въвежда от потребителя. След това се въвеждат начални и крайни координати под формата на наредени двойки. 

а) Да се напише функция, която проверява дали крайната точка може да бъде достигната от началната чрез последователното изпълнение на **всички** движения, кодирани в низа.

б) Да се напише друга функция, която, ако крайната точка не може да бъде достигната от началната, проверява дали съответната крайна точка може да бъде достигната чрез промяната на **едно единствено** движение, кодирано в низа.

## Задача 15

Дадена е квадратна матрица от n-ти ред. Да се напише функция, която да проверява дали матрицата е симетрична относно главния си диагонал.

*Забележка*: Една матрица `А` се нарича симетрична относно главния си диагонал, ако `A[i][j] == A[j][i]` за всички 0 <= i,j < n.

## Задача 16

Дадена е квадратна матрица от n-ти ред. Матрицата да се транспонира и след това да се изведе на конзолата. Да не се заделя памет за нова матрица.

*Забележка*: Транспонирането на матрица `A` е операция, при която разменяме елементите `A[i][j]` и `A[j][i]`.

## Задача 17

Да се напише програма, която по предварително зададена матрица от символи и низ с максимална дължина 64 символа, който се въвежда от конзолата, извежда дали някоя от думите в низа съвпада с някой от диагоналите в матрицата.

*Забележка*: Дума в низ ще наричаме непрекъсната последователност от буквени символи.

Пример:

```c++
Вход:
"The quick brown fox jumps over the lazy dog"
[ ['o', 'm', 'g', 'q'],
  ['k', 'g', 'w', 'f'],
  ['c', 's', 'o', 'r' ],
  ['x', 'x', 'n', 'g'] ]

Изход:
true  // fox съвпада с диагонала, непосредствено под вторичния такъв
```

## Задача 18


Дадена е квадратна матрица от n-ти ред. Да се напише функция, която да сортира елементите на всяка от колоните ѝ. Да не се заделя памет за нова матрица.

Пример:

```
[[9,8,7],      [[6,2,4],
 [6,8,4],  =>   [7,8,5],
 [7,2,5]]       [9,8,7]]
```


## Задача 19

Да се напише функция, която приема квадратна матрица от n-ти ред и я завърта на 90 градуса по посока на часовниковата стрелка. Да не се заделя памет за нова матрица.


## Задача 20

Дадени са низ и масив от низове. Да се напише функция, която заменя последователно срещанията на гласни в низа с първата срещната съгласна във всеки от низовете, които са на четни позиции в масива. Аналогично, функцията да заменя последователно срещанията на съгласни в низа с първата срещната съгласна във всеки от низовете, които са на нечетни позици в масива. Броим позициите, считано от 1. Ако буквата в оригиналния низ е била главна, новата буква също да е главна. Ако е била малка, важат горните правила. Ако в даден низ от матрицата няма съответно гласна или съгласна буква, буквата в низа си остава същата. Ако низовете в матрицата се изчерпят преди да е свършил низът, останалата част от него не се променя.

Примери:

```
"Fmi"                       => "Vhi"
["imagine",
 "i've written",
 "something interesting",
 "here"]
```

```
"A stRiNg"                      =>  "E BnLoNg"
["here are",
 "a BUNCH of",
 "other",
 "uninteresting strings",
 "to help",
 "illustrate the",
 "problem Better! :)"]
```

*Обяснение на втория пример*: 
1. Първата буква в низа е `A` и е главна. Първата нечетна позиция се намира на индекс 0 и първата гласна в този низ е `e`. Превръщаме го до главна буква и записваме `E`.
2. Следващата буква е `s`. Разглеждаме първия низ на четна позиция - т.е. низът на индекс 1. Първата съгласна в низа е `B` - заменяме `s` с `B`.
3. Следващата буква е `t` - разгледажме низа на следващата четна позиция (с индекс 3). Първата съгласна е `n` - заменяме `t` с `n`.
4. Следващата буква е `R`. Първата съгласна в низа на индекс 5 е `l` - заменяме `R` с `L`.
5. Следващата буква е `i`. Разгледажме низа на следващата нечетна позиция (индекс 2). Заменяме `i` с `o`.
6. Следващата буква е `N`. Нямаме повече низове на четни позиции в масива. Не променяме нищо.
7. Следващата буква е `g`. Нямаме повече низове на четни позиции в масива. Не промненяме нищо.
8. Нямаме повече символи. Новият низ е `E BnLoNg`.
